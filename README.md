# Il Metodo Favoloso

Il **laboratorio Z – Processi e Comunità** si è occupato — dopo una prima fase di indagine etnografica attraverso gli strumenti del design thinking — di elaborare una proposta di regolamento dei beni comuni per la città di San Vito dei Normanni (e non solo).

Si tratta del **Regolamento dei Beni Comuni XYZ**, una nuova politica per l’uso dei beni comuni, ispirata dal desiderio di promuovere e incoraggiare la vitalità e la continua evoluzione delle comunità, abilitando l’inatteso attraverso il recupero e l’attivazione di spazi in disuso. Abbiamo immaginato una comunità responsabile di ciò che è collettivamente importante, che se ne prenda cura e lo faccia vivere, riproducendo valori.

In quest’ottica, alcuni immobili di San Vito dei Normanni **diventeranno dei laboratori** dove **si sperimenteranno modalità di auto-governo e auto-gestione sostenibili**. Le capacità, le conoscenze, le idee troveranno luoghi nei quali essere discusse e messe a disposizione della collettività. 

Gli edifici — e le comunità che li vivranno — diventeranno **beni comuni**.

**Questi beni non avranno destinazioni d’uso**, **programmi** o **una lista fissa di membri dell’assemblea**: la loro **generatività** e la **forza propulsiva** saranno **conseguenza dello spazio di possibilità garantito dall’indeterminazione**.


## Installazione

```Rigenerazione non è solo trasformazione fisica di una città ma è anche azione fisica nella città. Rigenerazione è miglioramento dei luoghi grazie alle opere umane che da dentro i luoghi ognuno di noi può attivare. Rigenerazione è un'impresa culturale che immagina nuove strade. Rigenerazione è responsabilità pubblica del privato e trasformazione delle abitudini private grazie a politiche pubbliche. Rigenerazione è affiancarsi alla natura e decidere con essa cosa sarà del nostro futuro. ```

**Dal DPRU del Comune di San Vito dei Normanni**

«San Vito ha preso dieci di questi spazi e ha detto *“no, non te li do, devono diventare una struttura portante per la mia comunità, perché la mia comunità è in crisi, la mia comunità ha perso le sue radici, la mia comunità si sente sola, si sente una società di individui”.* Questo è un ossimoro. Società e individui sono due cose che non possono andare insieme. E allora noi dobbiamo fare una società di esseri umani in relazione, e per farla abbiamo bisogno di strumenti. **Dobbiamo darci strumenti per metterci in relazione**».

Il processo che emerge dal regolamento prende il nome di **Algoritmo dei beni comuni: metodo favoloso per far sbocciare un bene** ed è stato sintetizzato in due schemi che lo rappresentano tramite un flowchart, utilizzando le fasi di una storia d'amore. Inoltre, il collaborazione con i **laboratori X e Y** è stata costruita una **strategia di comunicazione**, in particolare sull’articolazione del **progetto d'identità** (“Il Metodo Favoloso”) e sulle meccaniche di “generazione del senso” e sono stati sviluppati strumenti e azioni non convenzionali di comunicazione.

↳ http://bit.ly/ilmetodofavoloso // **slide introduttive .pdf**

↳ http://bit.ly/strategia-favolosa // **strategia .doc**

## Utilizzo

In allegato al regolamento, è stato creato un toolkit cosi composto:
un glossario;
la procedura per attivare uno spazio nella propria città; 
le componenti sociali da mappare e coinvolgere;
gli strumenti decisionali e di auto-gestione; 
la visione

↳ http://bit.ly/toolkit-favoloso // **toolkit .doc**

## Contribuire
Siamo una comunità: artigiani digitali, maker, artisti, designer, programmatori, pirati, progettisti, sognatori e innovatori. Agiamo assieme sperimentando nuovi modelli e pratiche di ricerca, didattica, mentoring e co-living. Ci occupiamo di ricerca per il pubblico e il privato, didattica per ragazzi, adulti, inoccupati, professionisti, pensionati o manager; sviluppiamo prodotti, servizi, tecnologia e competenze, attraverso progetti d’innovazione sociale e tecnologica.

Quindi i vostri Pull sono benvenuti. 

Per interventi più pesanti, **per favore** aprite prima un **issue** e utilizzate le **tag** per discutere come vorreste intervenire.

Abbiate cura di fare interventi appropriati.

## Licenza

[CC-BY-NC-ND-3.0](https://creativecommons.org/licenses/by-nc-nd/3.0/legalcode)

[Human-readable version](https://creativecommons.org/licenses/by/3.0/)
